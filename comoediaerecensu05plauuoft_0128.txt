122 Plauti 111, 1, ies—2, 13

Rogare scalas ut darem utendas sibi.

Ego ad hoc exemplum simiae respondeo,

Natas ex Philomela atque ex Progne esse hirundines.

Ago cum illa, ne quid noceat meis popularibus.

Atque illa nimio iam fieri ferocior3 595
Uidetur ultro mihi malum minitarier.

In ius uocat me. Ibi ego nescio quo modo

Iratus uideor mediam arripere simiam;

Concludo in uincla bestiam nequissumam.

Nunc quam ad rem dicam hoc attinere somnium, 600
Numquam hodie quiui ad coniecturam euadere.

Sed quid hic in Ueneris fano meae uiciniae

Clamoris oritur? animus miratur meus.

TRA CHALIO. DAEMONES.

Trachalio
Pro Cyrenenses populares, nostram ego inploro fidem,
Agricolae, adcolae propinqui qui estis his regionibus, 605
Ferte opem inopiae atque exemplum pessumum pessum date. ”
Uindicate‚ ne inpiorum potior sit pollentia
Quam innocentum, qui se scelere fieri nolunt nobilis.
Statuite exemplum inpudenti, date pudori praemium3
Facite hic lege potius liceat quam ui uicto uiuere; 610
Currite huc in Ueneris fanum, uostram iterum inploro fidem,
Qui prope hic adestis quique auditis clamorem meum.
Ferte suppetias qui Ueneri Ueneriaeque antistitae
More antiquo in custodelam suum conmiserunt caput. 614
Praetorquete iniuriae prius collum quam ad uos peruenat.

Daemones
Quid istuc est negoti?

 

 

594 nequit B 595 animo 600 Nunquam 601 at colec-
turam B 602=fanom B, fano C; cetera desunt. 603 mirat3 cetera
desunt. 614 custodiam 625 perueniat

 

