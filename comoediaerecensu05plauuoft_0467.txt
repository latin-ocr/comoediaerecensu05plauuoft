 

Daemones Atheniensis egestate ac dolori cedens patria relicta
Cyrenas migraverat ibique extra urbem prope Veneris aedem
agrum parvulum colebat. Dolorem autem praeter fortunas fractas
ex filiola furto ablata maximum ceperat. Hanc leno emerat et
iam adultam Cyrenis alebat Palaestram appellatam, amabat
autem Plesidippus adolescens Atheniensis. Is eam in liber-
tatem redempturus partem pretii iam lenoni solverat, et con-
stitutum erat ut postero die, quum reliquum solvisset, sacrificio
facto apud aedem Veneris puella ei traderetur. Tum leno,
quum ei Siculus quidam senex Agrigenti multo maius lucrum
sore promisisset. noctu cum omnibus rebus suis navem clam
‘conscendit in Siciliam navigaturus Sed vix evectis tempestas
maxima coorta navem frangit. Palaestra puella una cum ancilla
sua in oram maris prope Veneris aedem eiiciuntur et a sacerdote
anu recipiuntur. Sed eodem leno et ipse e fluctibus servatus
venit puellasque aram amplexas abripere conatur, donec Dae-
mones vicinus supplices vindicat, et Plesidippus adulescens, qui.¹
quum lenonem aufugisse sensisset, tamen ne 'quidquam inten-
tatum relinqueret, ad Veneris aedem‚ quo ad sacrificium con-
dixerant, se contulit, manu iniecta sceleratum hominem in ius
rapit. Interim Gripus piscator, servus Daemonis‚ rete suo vi-
dulum gravem capit. Spe magnarum divitiarum exsultanti
Trachalio Plesidippi servus occurrit. vidulique, quem lenonis
esse agnoscit et iuter alia cistellulam cum crepundiis Palaestrae
continere novit, partem sibi vindicat. Cuius controversiae arbiter
captus Daemones aperto vidulo et inspectis crepundiis Palaestram
suam filiam esse comperit. Leno autem iudicio condemnatus

