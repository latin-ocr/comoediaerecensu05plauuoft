 

Persae argumentum exile est. Amores non liberorum hominum
sed servorum tractat. Toxilus, qui, dum herus peregre est,
condicionis suae oblitus in conviviis et amoribus vitam degit,
Lemniselenen amat, mere-tricem Dordalo lenoni servientem, eamque
liberare cupit, sed sexaginta nummos, quos leno pro oa postulat,
non habet. Nec Sagaristio amicus, alterius familiae servus,
cuius auxilium implorat, nummo ditior est. Sed dum amantes
epistolis inter se missis se in vicem consolari conantur, fraude
et fallaciis res ad exitum perducitur. Sagaristioni enim contra
opinionem luculenta occasio offertur, quum eum herus ad mer-
catum mittit ut boves emat, et ad eam rem argento ornat. Quo
argento postquam Toxilus puellam redemit, alio et callidiore
consilio argentum Sagaristioni restituit. Saturioni enim, para-
sito suo, persuadet, ut filiam virginem quasi servam ex Arabia
advectam dicis causa lenoni vendat. Sagaristio Persae persona
assumpta quasi ab hero Toxili missus virginem adducit, quam
leno sexaginta minis emit. Quo facto statim pater adest puel-
lamque in libertatem vindicat et lenonem ad praetorem trahit.
Toxilus cum liberta et Sagaristione convivium instituit. Cui
quum casu intervenit Dordalus damnum suum miserrime de-
plorans, a servis impudenter illuditur.

Huius fabulae praecipuae personae servi sunt, quorum mores
quum optime depingantur et omnia cum summa hilaritate agantur,
ad risum movendum aptissima est. Sed ut argumentum ipsum
exile et solutum est, ita minime aequaliter explicatur, et quaecunque
non tam ad risum movendum pertinent quam ad argumentum
explicandum, brevissime tractantur. Hoc et in principio fabulae

