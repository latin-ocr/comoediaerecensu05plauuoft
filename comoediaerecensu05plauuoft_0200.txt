194 Plauti 1, 1, 11-Βρ

Panegyris
Spero quidem et uolo; sed hoc, soror, crucior, 15
Patrem tuum meumque adeo, unice qui unus
Ciuibus ex omnibus probus perhibetur‚
Eum nunc improbi uiri officio uti,
Uiris qui tantas absentibus nostris
Facit iniurias inmerito 20
Nosque ab eis abducere uolt.
Haec res uitae me, soror, saturant,
’ Haec mihi diuidiae et senio sunt.

Pamphila
Ne lacruma„ soror, neu tuo id animo
Fac, quod tibi tuus pater facere minatur. 25

Spes est eum melius factu-rum.
Noui ego illum; ioculo istaec dicit,
Neque ille sibi mereat Persarum
Montis, qui esse aurei perhibentur,
Ut istuc faciat quod tu metuis. 30
Tamen si faciat, minume irasci
Decet3 neque id inmerito eueniet.
Nam uiri nostri domo ut abierunt,
Hic tertius annus.

Paneyyrz's

Ita ut memoras.

Quom ipsi interea‚ uiuant, ualeant, 35
Ubi sint, quid agant, ecquid agant,
Neque participant nos neque redeunt.

Pamphila
An id doles, soror, quia illi suum officium
Non colunt, quom tu tuum facis?

Panegyris
Ita pol.

 

15 equidem A 20—21 uno versuB 21 is B, his G 22 Hae BG
23 Hae mi BC *24 PIN Ο Neu BC ei eu C 28 montes Ο
31 Tametsi A 34 PAN om. sine spatio 38 PAM om. 39 tu om. ΒΟ

 

