462 Rudens.

et Palaestra amissa redit, ut ancillam saltem recuperet. Huic
Gripus obviam factus vidulum amissum se indicaturum promittit,
si sibi talentum det3 Daemones autem herus eius, ad quem
quidquid servus acquisierat iure pertinebat, accepto talento et
Gripum manu mittit et ancillam a lenone redimit.

Hanc fabulam qui Graece scripsit, Diphilus Sinopensis (v. 32)
quo nomine appellaverit ignoratur, Plautus Rudente'm nominavit
a rudente vel rete, quo vidulus lenonis e mari extrahitur (V. 926.
1002. 1018). Quod si quis quaeret, cur a rudente potius quam
vidulo nomen ceperit. Studemundus (Revue de l’Instruction
publique en Belgique XXV. 1882) docuit alteram Plauti fabu-
lam, Vidulariam, argumenti fere gemini fuisse. Quae si antiquior
fuit, eo nomine iam occupato novae fabulae aliud quaerendum fuit.

Fabula pulcherrima quum multa vere comica, tum non
pauca seria et formidinis et misericordiae plena habet, ut a
nostri temporis fabulis minus quam aliae pleraeque abhorrere
videatur. In suum usum convertit poeta Italus, Ludovicus

Dolce‚ quum fabulam „il Ruffiano“ scriberet, ne alios comme· ’

morem minus notos.

Palimpsesti Ambrosiani ad hanc fabulam septem tantum
folia pertinent, quorum quum in tribus et in altera quarti pa-
gina fere nihil legi possit, septem paginae restant, quae fructum
aliquem afferre possint. His hi fere versus scripti sunt, mes—28,
507—76, 752—87. Scripturas enotarunt Maius et Geppertus
praef. p. V sq. Codices Vaticanum (B) et Heidelbergensem (C)
ipse contuli. In media fabula, post v. 636, quum vel margo
archetypi codicis vel aliae eius partes labem aliquam contraxis-
sent, aliquot locis aut in principio aut in exitu versuum aut in
mediis etiam librarii lacunas indicarunt; sed quod post v. 422
pluribus locis Fleckeisenius versus excidisse putavit, falsa eum
decepit codicis B species3 V. ad eum locum. — Separatim hanc
fabulam ediderunt Reizius 1789, C. Ε. Ch. Schneider 1824,
Geppertus 1840. Annotationes in Rudentem scripserunt Kamp—
mannus, Vratisl. 1830, et Francken. Mnemosyn. nov. ser. ΙΠ
(1875) p. 34 sqq.

Personarum nomina Graeca sunt, partim vulgaris usne,
partim ingenia homiuum significantia, velut Labrax leno dicitur

 

