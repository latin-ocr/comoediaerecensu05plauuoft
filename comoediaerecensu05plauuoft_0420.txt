414 Persa.

ita Ladewigium offendit (Philolog. XVII p. 474 sqq.)‚ ut priorem-
eius partem multis lacunis laborare censeret, in exitu autem
post- venditam parasiti filiam argumenti enarratio tanta festina-
tione praecipitatur, ut Ritschelius (praef. p. IX) eam scenam,
quae vulgo nona numeratur actus quarti, a diasceuasta in brevius
contractam esse statueret. Goetzius vero (Act. soc. philol. Lips. VI
p. 300 sqq.) quum Ladewigii dubitationes parvi momenti esse
existimet, ita Ritschelii rationem amplectitur, ut etiam in reliqua,
quae scenam supra dictam sequitur, fabulae parte eiusdem ho-
minis operam agnoscat brevitatem nimis amantis. , Equidem ut
saepe addendo histriones et grammaticos Plautinis fabulis nocuisse
video, ita contractionis certa exempla requiro, nec quid in hac
re ipse Plautus sibi permiserit, me scire credo. Quare dicere
sufficiat, ut Horatiano verbo utar, in nulla fabula magis quam
in hac mihi Plautum videri non adstricto socco pulpita per-
currere. Quod autem nuper van Ijsendijk Batavus (de Plauti
'Persa¹ Traiecti ad R. 1884) Persam ex duabus fabulis conta-
minatam esse, et in Graeco exemplari non servorum sed liberorum
hominum partes fuisse pronuntiavit, id novitatis causa comme-
moro, argumenta veri similia desidero.

Graeci auctoris nomen ignoratur. Nec magis constat, quo '
anno fabula Romae acta sit. Ladewigius quidem (Ueber den Kanon -
desVolcatius Sedigitus p. 39) ad annum 197 a. Chr. refert propter
ludorum circensium mentionem (v. 200 et 435), quos illo anno
magnificentius quam alias factos esse narrat Livius XXXIII, 25,

’ praesertim quum etiam bellum exstinctum v. 751 regesque Phi—

lippus et Attalus v. 338 commemorentur. Quae omnia parvi
momenti esse docuit Goetzius in Mus. Rhenan. XXX p. 162.
Sed nihilo graviora sunt ea argumenta, quibus ipse fabulam a.

186 actam esse probare conatur, scilicet propter illius anni
ludorum mentionem apud Liv. XXXIX, 22.

Personarum nomina Graeca sunt, ne Saturione quidem
excepto, quamquam Plautus Σατυρίωνα, quo nomine parasitus
appellatur, ridiculi causa a Latino adiectivo, quod est satur,
deducit, ut aptius Essurionem eum appellari dicat, v. 104. In
titulo v. 328 A „Satyrio“ habet. Graecorum nominum rationes

 

